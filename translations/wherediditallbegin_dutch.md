## Decred: Waar is het allemaal begonnen?
---


![](https://thedecreddigest.files.wordpress.com/2017/06/decred-origins.jpg)

---

  > **“Het begin is het belangrijkste deel van het werk” – Plato.**

Binnen onze gemeenschap is de werkelijke oorsprong van Decred tot op zekere hoogte een mysterie. Er zitten verschillende zwarte gaten in het begin van het verhaal van Decred. De fundamenten zijn gehuld in geheimhouding. Eén ding is duidelijk: de oprichters en ontwikkelaars van Decred waarderen privacy en anonimiteit. Het lijkt erop dat het hen niet interesseert om in de schijnwerpers te staan. In plaats daarvan geloven ze in de kracht van open-source projecten en in de kracht die een gemeenschap kan brengen; de erkenning dat succes niet van één persoon komt, maar van velen. Daarom is iedereen welkom en aangemoedigd om een bijdrage te leveren aan het Decred-project.

Als een gemeenschap zochten we uit hoe de puzzelstukken in elkaar passen - waar is het allemaal begonnen? Ons voor de hand liggende vertrekpunt was om vast te stellen wie Decred had opgericht en wanneer. Het bleek dat dit niet zo eenvoudig was! Velen binnen de Decred gemeenschap gingen er immers van uit dat de huidige projectorganisator Jake Yocom-Piatt vanaf het begin Decred heeft opgericht. Na een beetje graven blijkt dit echter niet het geval. In dit verhaal zullen we ontdekken hoe de cypherpunk-wortels van het Decred project diep gaan.

De eerst sporen van het project dateren uit april 2013, toen een onbekende persoon genaamd tacotime reageerde op een [thread](https://bitcointalk.org/index.php?topic=165864) op bitcointalk met de titel 'Wil je een alt-munt maken die daadwerkelijk iets verandert?' Op 3 april 2013 [antwoordde](https://bitcointalk.org/index.php?topic=165864.msg1730938#msg1730938) tacotime al een een tijdje iets in gedachten te hebben hadden, maar dat zij mensen nodig hadden met de tijd om te coderen. Kort daarna startte tacotime een nieuwe [thread](https://bitcointalk.org/index.php?topic=169204.msg1760397#msg1760397) en publiceerde de [whitepaper](https://decred.org/research/mackenzie2013.pdf) 'Memcoin2 (MC2): een hybride proof-of-work,' Proof-of-Stake Crypto-currency '. MC2 heeft de principes van zowel Litecoin als Peercoin uitgebreid en gecombineerd en is ontwikkeld met btcd (een bitcoin software implementatie in Go, gemaakt door de huidige ontwikkelaars van Decred).

Tacotime spendeerde het merendeel van 2013 aan de coördinatie en financiering van het project, naast de organisator, een ander onbekend persoon genaamd \_ingsoc. Voor zover we weten, kent niemand de ware identiteit van \_ingsoc, maar wat we wel weten, is dat hun betrokkenheid en invloed in MC2 en Decred fundamenteel was voor het succes van het project en dat nog steeds is.

Een korte tijd later werd Memcoin2 omgedoopt tot Netcoin, maar omdat er een andere 'Netcoin' was geïntroduceerd die enige verwarring veroorzaakte, veranderde de naam vervolgens terug naar Memcoin2. Tegen het einde van 2013 ging tacotime [op zoek naar een hoofdontwikkelaar](https://bitcointalk.org/index.php?topic=169204.msg3344145#msg3344145) om het MC2-project van de grond te krijgen.

Verrassend genoeg blijkt dat tacotime in het begin van 2014 ook is beginnen werken aan een andere populaire cryptocurrency: Monero. Samen met een aantal andere bijdragers kopieerde tacotime [Bytecoin](https://bitcointalk.org/index.php?topic=563821.msg6272876#msg6272876), veranderde het in in [Bitmonero](https://bitcointalk.org/index.php?topic=563821.msg6394157#msg6394157) en dan in [Monero](https://bitcointalk.org/index.php?topic=583449.msg6382357#msg6382357). Het merendeel van de Memcoin2 gemeenschap dacht dat tacotime voorgoed gestopt was met werken aan MC2, maar zonder dat ze het wisten was hij nog steeds [in het geheim](https://bitcointalk.org/index.php?topic=169204.msg13024730#msg13024730) aan het coderen, en ging hij door met het project achter gesloten deuren.

Begin 2014 benaderde \_ingsoc Company Zero (C0) en CEO Jake Yocom-Piatt met het MC2-concept van tacotime en een voorstel om hun inspanningen samen te voegen en Decred te ontwikkelen. Ze werden aangetrokken door het talent en de inspanningen van het team in de ontwikkeling van Bitcoin, maar ze deelden ook veel van hun filosofieën over collaboratief bestuur en het aandringen op alternatieve systemen - niet ten koste van Bitcoin, maar als een technologische uitbreiding.

Op dat moment heette C0 Conformal Systems, een open-source software bedrijf dat zich concentreerde op het oplossen van verschillende privacy- en veiligheidsproblemen. Ze creëerden onder andere [Cyphertite](https://blog.conformal.com/heart-not-so-bleed/) (zero-knowledge cloud-opslag) en [Coinvoice](https://blog.conformal.com/category/coinvoice/) (een Bitcoin-betalingsprocessor) maar waren vooral gericht op de ontwikkeling van btcd. Dit is een alternatieve full-node bitcoin implementatie geschreven in Go (golang), die uiteindelijk werd [gemigreerd naar btcsuite](https://blog.companyzero.com/2015/03/btcsuite-code-migration-and-btcd-0-10-0-release/) in 2015. [Btcsuite](https://github.com/btcsuite) geniet een excellente reputatie binnen de cryptocurrency gemeenschap en wordt gebruikt door veel toonaangevende ontwikkelaars, waaronder Ethereum, BitGo, Factom, OpenBazaar en het team van Lightning Labs.

Op 30 november 2015 publiceerde C0 een [opiniestuk](https://blog.companyzero.com/2015/11/bitcoins-biggest-challenges/) over de grootste uitdagingen voor Bitcoin: bestuur, financiering en PoW miners die te veel macht hebben. In dit stuk suggereerde Jake dat de grootste uitdaging van Bitcoin verband houdt met het bestuur ervan. Hij benadrukte de langlopende scaling clash tussen ontwikkelaarsteams en miners. Een clash die alleen maar erger is geworden en, bijna 2 jaar later, nog steeds doorgaat. Jake benadrukte de macht die miners hebben. Deze macht kan worden misbruikt door het creëren van lege blokken, wat in een denial-of-service resulteerd, door het censureren van transacties door ze expliciet niet in blokken op te nemen alsook door het belemmeren van de implementatie van nieuwe consensusregels.

De miners hebben misschien één idee, terwijl ontwikkelaarsteams en beurzen een ander idee hebben. Maar omdat Bitcoin geen gedecentraliseerd bestuurssysteem heeft, is er geen manier waarop iedereen het eens kan worden over een formele manier om de blockchain verder te ontwikkelen. Misschien wel het belangrijkste dat Jake benadrukte, was dat de feitelijke houders en gebruikers van Bitcoin geen stem hebben in de beslissingen over de toekomst van Bitcoin.

In hun bericht suggereerden Jake en C0 eveneens dat ook de manier waarop Bitcoin wordt gefinancierd tot problemen kan leiden. Ze merkten op dat de financiering van Bitcoin Core ontwikkelaars door externe entiteiten, zoals Blockstream, werkelijke en waargenomen belangenconflicten zou kunnen creëren. Zodoende zoomden ze in op de vraag: in welke mate kunnen externe entiteiten invloed op Bitcoin uitoefenen? "Het probleem is nu dat deze zelfde ontwikkelaars een financieel belang hebben bij het behouden van de blokgrootte van 1 MB om het gebruik van zijketens te stimuleren . Dus zelfs als hun persoonlijke mening over de 1 MB maximum is veranderd, is het zeer onwaarschijnlijk dat ze die mening publiekelijk zullen delen. Dit betekent dat externe waarnemers geen onderscheid kunnen maken tussen oprechte en zelfzuchtige acties door deze ontwikkelaars." Jake concludeerde dat "de enige redelijke manier om echte vooruitgang te boeken met deze uitdagingen is om een altcoin te creëren die de voorgestelde oplossingen implementeert.”

Kort daarna, op 7 december 2015, publiceerde C0 een [bericht](https://blog.companyzero.com/2015/12/iterating-bitcoin/) genaamd 'Iterating Bitcoin', dat een oplossing voor de bovenstaande problemen voorstelde. Jake verklaarde dat "om een duurzaam bestuurssysteem te creëren hebben we een projectconstitutie geintroduceerd en hebben we het idee van consensus-hybridisatie uitgebreid zodat het meer algemeen duid op één van meerdere lagen in een gestratificeerd consensussysteem. Dankzij deze gelaagdheid kunnen verschillende groepen belanghebbenden worden vertegenwoordigd in de verschillende consensuslagen. Naast een gelaagd gehybridiseerd consensussysteem hebben we ook een consensusregel toegevoegd die 10% van elke bloksubsidie toewijst aan een ontwikkelingsfonds dat zal worden gebruikt om te betalen voor lopende ontwikkeling en aanverwante activiteiten. Door 10% van elke bloksubsidie toe te kennen aan het ontwikkelingsfonds, is voortdurende ontwikkeling en verbetering van de software mogelijk zonder de belangenconflicten die aanwezig zijn in het huidige ontwikkelingsproces van Bitcoin Core (BC) ".

Op 12 december 2015 werd de oplossing voor het probleem geboren - [Decred](https://blog.companyzero.com/2015/12/decred-rethink-digital-currency/). C0 kondigde aan dat Decred een "open, progressieve en zichzelf financierende cryptocurrency zal zijn met een systeem van gemeenschapsbestuur geïntegreerd in zijn blockchain" en met een "gehybridiseerd proof-of-work-proof-of-stake (PoW / PoS) consensus systeem dat streeft naar een evenwicht tussen PoW miners en PoS stemmers om een meer robuust begrip van consensus te creëren." Het project dat de theoretische voorstellen van MC2 naar voren bracht. Er wordt aangenomen dat de naam Decred werd bedacht [door tacotime](https://bitcointalk.org/index.php?topic=169204.msg13256478#msg13256478) tijdens een brainstormsessie met \_ingsoc en Jake over het onderwerp "gedecentraliseerde credits".

Drie dagen later publiceerde tacotime zijn laatste [bericht](https://bitcointalk.org/index.php?topic=169204.msg13256478#msg13256478) ooit op de MC2-thread. Tacotime zei: "De afstammeling van dit systeem is hier: https://bitcointalk.org/index.php?topic=1290358.0 – Ik sluit deze thread." Tacotime bleef tot eind 2016 bijdragen aan Monero en staat nog steeds op de lijst van het  Monero-kern team, maar sindsdien is hij verdwenen. Sommigen vermoeden dat tacotime nog steeds bijdraagt aan de ontwikkeling van Decred onder een andere alias; de waarheid is echter - niemand weet het zeker.

Eindelijk, op 8 februari 2016, werd het Decred mainnet gelanceerd, en daarmee ook de [Decred grondwet](https://docs.decred.org/governance/decred-constitution/). Een reeks bindende regels en leidende principes die zijn opgesteld om een rechtvaardig en duurzaam kader te creëren waarbinnen de doelen van Decred kunnen worden bereikt.

Toen de grondwet werd geschreven, was de missie van het project om "technologie te ontwikkelen voor het algemeen nut, met een primaire focus op cryptocurrency-technologie". Dit is iets waarvan ik geloof dat het nog steeds waar is. Desalniettemin is Decred sindsdien geëvolueerd tot iets dat nu veel verschillende dingen betekent voor veel verschillende mensen. Iedereen is om zijn eigen redenen betrokken bij het project, maar het is duidelijk dat we ondanks deze verschillen samenkomen om een open, vrije en inclusieve gemeenschap te vormen die de leidende principes van de Decred grondwet, bestuur, privacy en veiligheid, waardeert.

De fundamenten van Decred zijn solide en voor een blockchain met een gedecentraliseerd bestuurssysteem is dit van belang. Decred heeft geluisterd, geleerd en  zichzelf aangepast. Het heeft een unieke geschiedenis, met connecties naar Bitcoin en Monero. Het is een cryptocurrency met cypherpunk-roots die bestaat uit een open en vriendelijke gemeenschap.

Het verhaal over de oorspong van Decred heeft dan wel onze start vorm gegeven, maar het is nu van vitaal belang dat we samenkomen om ons te concentreren op onze toekomst, waar we ernaar streven de wereldbevolking te bereiken. Wij zijn een cryptocurrency van de mensen, door de mensen en voor de mensen. Iedereen die dit leest, ook jij, kan een positieve bijdrage leveren aan het project om zo positieve verandering te verwezelijken. Als u een meerwaarde voor het project kan zijn, voegt u niet alleen waarde toe aan uw investering, maar helpt u ook iets te creëren dat in staat is om de wereld ten goede te veranderen.

Decred is een cryptocurrency geworden die progressief van aard is. Dankzij het unieke bestuurssysteem kan het snel evolueren volgens de wensen van de stakeholders. De [voorspelde verwezelijkingen](https://blog.decred.org/2017/01/09/2017-Decred-Roadmap/) voor 2017 zijn nu voor meer dan 50% voltooid en integratie in het Lightning Network is om de hoek. Nu de eerste on-chain stemming ooit [bijna ten einde](https://voting.decred.org/) is, wordt één ding duidelijk – de toekomst van Decred ligt in onze handen.

Deze tekst werd oorspronkelijk gepubliceerd op 10 juni 2016 op het volgende adres: https://thedecreddigest.com/2017/06/10/decred-where-did-it-all-begin/
vertaling door Jazzah
